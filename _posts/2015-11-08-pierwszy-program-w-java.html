---
layout: post
status: publish
published: true
title: Pierwszy program w Java
excerpt: "Dzisiaj napiszesz i uruchomisz swój pierwszy program. Przy okazji
  dowiesz się czym jest biblioteka standardowa i co się w niej znajduje. Poznasz klasę
  String z biblioteki standardowej. Dowiesz się też o paru nowych funkcjach IDE. Jak
  zwykle wszystko zakończymy przykładowym zadaniem do wykonania. Do dzieła!\r\n\r\n"
wordpress_id: 138
wordpress_url: http://www.samouczekprogramisty.pl/?p=138
date: '2015-11-08 16:39:14 +0100'
date_gmt: '2015-11-08 15:39:14 +0100'
categories:
- Kurs programowania Java
tags: []
---
<p>Dzisiaj napiszesz i uruchomisz swój pierwszy program. Przy okazji dowiesz się czym jest biblioteka standardowa i co się w niej znajduje. Poznasz klasę String z biblioteki standardowej. Dowiesz się też o paru nowych funkcjach IDE. Jak zwykle wszystko zakończymy przykładowym zadaniem do wykonania. Do dzieła!</p>
<p><a id="more"></a><a id="more-138"></a></p>
<p>[idea]To jest jeden z artykułów w ramach <a href="http://www.samouczekprogramisty.pl/kurs-programowania-java/">darmowego kursu programowania w Javie</a>. Proszę zapoznaj się z pozostałymi częściami, mogą one być pomocne w zrozumieniu materiału z tego artykułu.[/idea]</p>
<p>Zaczynamy z grubej rury, bez patyczkowania się:</p>
<ul>
<li>otwórz IDE,</li>
<li>utwórz nowy projekt,</li>
<li>utwórz nowy pakiet (<code>Alt + Insert</code>),</li>
<li>utwórz nową klasę (<code>Alt + Insert</code>).</li><br />
</ul><br />
To już znasz, teraz czas na nowe rzeczy. Wszystkie elementy zostały opisane w poprzednich artykułach z cyklu:</p>
<ol>
<li><a href="http://www.samouczekprogramisty.pl/przygotowanie-srodowiska-programisty/">Kurs programowania Java - przygotowanie środowiska</a></li>
<li><a href="http://www.samouczekprogramisty.pl/metody-w-jezyku-java/">Kurs programowania Java - metody</a></li>
<li><a href="http://www.samouczekprogramisty.pl/obiekty-w-jezyku-java/">Kurs programowania Java - obiekty i pakiety</a></li><br />
</ol></p>
<h1>Live templates</h1><br />
W ciele klasy, która została stworzona w poprzednim punkcie naciśnij <code>Ctrl + J</code>. Pokaże się okienko z podpowiedziami. To jest bardzo przydatna funkcja IDE pozwalająca bardzo szybki sposób pisać kod programiście.</p>
<p>Z okienka, które się pokazało wybierz <code>psvm</code>. Bum! Cała metoda już "się napisała" :) Teraz w edytorze wpisz <code>sout</code> i naciśnij Enter. Bum! Znów cała linijka jest gotowa. Napisaliśmy tylko kilka znaków a całe ciało metody zostało stworzone za nas.</p>
<p>Poprzednie dwa akapity to nic innego jak funkcja <em>Live templates</em> IDE (dosłownie przetłumaczyć można to na żywe szablony). W trakcie kursu będziemy poznawali kolejne szablony pomagające w pisaniu kodu.</p>
<p><a href="http://www.samouczekprogramisty.pl/wp-content/uploads/2015/11/kurs_5_ctrlj.png"><img class="aligncenter wp-image-144 size-thumbnail" src="http://www.samouczekprogramisty.pl/wp-content/uploads/2015/11/kurs_5_ctrlj-150x150.png" alt="okienko live templates" width="150" height="150" /></a></p>
<h1>Tworzenie zmiennych lokalnych</h1><br />
Następnie wewnątrz <code>()</code> wpisz <code>message</code>, bądź cokolwiek innego co nadaje się na nazwę zmiennej.</p>
<p>Jak widzisz IDE zaznacza tą nazwę na czerwono pokazując nam błąd. Oczywiście zmienna nie została jeszcze utworzona. Po naciśnięciu <code>Alt + Enter</code> pokaże nam okienko z możliwymi sposobami rozwiązania problemu.</p>
<p>Z okienka wybierz <em>"Create local variable..."</em>. IDE utworzy nam zmienną, musimy wybrać jej typ. Z dostępnej listy wybierz <code>String</code> i przypisz do niego jakiekolwiek zdanie otoczone <code>""</code>, jak w przykładzie:</p>
<pre class="lang:default decode:true ">String message = "To jest mój pierwszy łańcuch znaków! Potocznie \"string\".";</pre></p>
<h1>Uruchomienie programu</h1><br />
Może nie uwierzysz, ale przy pomocy tych kilku skrótów klawiaturowych napisałeś swój pierwszy program, który możemy uruchomić! Jak to zrobić? Naciśnij skrót <code>Alt + Shift + F10</code>.</p>
<p>Z okienka, które się pokazało wybierz nazwę klasy i &bdquo;Run&rdquo;. To spowoduje uruchomienie programu, który napisałeś.</p>
<p>W dolnej część IDE pokaże się okno wyświetlające nasz program. Proste prawda? Nagrałem też filmik, pokazujący jak doszedłem do gotowej klasy. Możesz go obejrzeć na kanale <a href="https://www.youtube.com/embed/wYK5iwYkjs4">youtube</a></p>
<p><a href="http://www.samouczekprogramisty.pl/wp-content/uploads/2015/11/kurs_5_dialog_do_uruchamiania.png"><img class="aligncenter wp-image-145 size-thumbnail" src="http://www.samouczekprogramisty.pl/wp-content/uploads/2015/11/kurs_5_dialog_do_uruchamiania-150x150.png" alt="Run dialog" width="150" height="150" /></a></p>
<p>Istnieje również skrót <code>Shift + F10</code>, który pozwala na uruchomienie aktualnie edytowanej klasy (jeśli taka możliwość istnieje).</p>
<h1>Omówienie kodu programu</h1><br />
Najwyższy czas na analizę kodu, który napisaliśmy.</p>
<pre class="lang:default decode:true">package pl.samouczekprogramisty.kursjava;</p>
<p>public class Main {<br />
    public static void main(String[] args) {<br />
        String message = "To jest mój pierwszy łańcuch znaków! Potocznie \"string\".";<br />
        System.out.println(message);<br />
    }<br />
}</pre><br />
Linijka z pakietem to dla Ciebie nic nowego, więcej na temat pakietu przeczytasz w artykule . Później definiujemy klasę, również nic nowego. W tym samym artykule przeczytasz więcej o klasach.</p>
<p>Następna linijka to już dwie nowe rzeczy.</p>
<pre class="lang:default decode:true">public static void main(String[] args)</pre></p>
<h2>Metody statyczne</h2><br />
Ten fragment kodu to nic innego jak definiowanie metody. Więcej o metodach przeczytasz w <a href="http://www.samouczekprogramisty.pl/metody-w-jezyku-java/">artykule o metodach w języku Java</a>. Nowe jest jednak słowo kluczowe <code>static</code>. Przy pomocy tego słowa kluczowego definiujemy metody statyczne.</p>
<p>Jak pamiętasz do wywołania metody potrzebujemy instancji klasy:</p>
<pre class="lang:default decode:true ">Engine engine = new Engine();<br />
engine.start();</pre><br />
Metody statyczne różnią się od zwykłych metod tym, że do ich wywołania nie potrzebujemy instancji klasy. Taką metodę możemy wywołać na klasie. Biorąc nasza przykładową klasę Main z metodą main wywołanie wyglądałoby następująco.</p>
<pre class="lang:default decode:true ">Main.main();</pre></p>
<h2>Typ tablicowy</h2><br />
Kolejna nowa rzecz to typ przekazywanego argumentu. <code>String[]</code> oznacza tablicę obiektów typu <code>String</code>. O tablicach więcej przeczytasz w jednym z kolejnych artykułów. Klasę <code>String</code> omówimy jednak trochę dokładnej, kilka akapitów poniżej.</p>
<pre class="lang:default decode:true ">System.out.println(message);</pre><br />
Ta konstrukcja jest trochę bardziej skomplikowana. Odwołujemy się tutaj do atrybutu <code>out</code> klasy <code>System</code>. <code>System.out</code> także jest obiektem, jest to obiekt klasy <code>java.io.PrintStream</code>. Klasa ta definiuje wiele metod, jedną z nich jest <code>println</code>, która wypisuje to co przekażemy jej jako parametr w osobnej linii[1. To jest spore uproszczenie, tutaj musielibyśmy mówić o strumieniach, plikach, IO itd. dzisiaj to pominiemy, skupimy się na tym w przyszłości].</p>
<h2>Klasa <code>String</code></h2><br />
W każdym języku programowania, który znam istnieje sposób na zapisanie łańcucha znaków w sposób zrozumiały dla komputera. W języku Java do tego celu używamy klasy <code>String</code>.</p>
<pre class="lang:default decode:true ">String someRandomWord = "słowo";</pre><br />
Jak widzisz w linijce tworzymy zmienną <code>someRandomWord</code> typu <code>String</code> i przypisujemy jej wartość <code>"słowo"</code>. Wszystko co jest otoczone <code>"</code> oznacza String. Jest to konstrukcja wbudowana w język Java. Do utworzenia instancji obiektu String nie potrzebujemy konstruktora, wystarczy otoczyć łańcuch znaków <code>""</code> jak w przykładzie wyżej.</p>
<p>Jeśli wewnątrz łańcucha znaków chcesz umieścić <code>"</code> musisz go poprzedzić ukośnikiem <code>\</code> jak w przykładzie poniżej.</p>
<pre class="lang:default decode:true ">String escapedCharacter = "This is an \" escaped charecter";</pre><br />
Łańcuchy znaków możemy ze sobą łączyć przy pomocy symbolu +<code></code></p>
<pre class="lang:default decode:true ">String productName = "Coca" + "Cola";</pre></p>
<h3>Kilka metod klasy <code>String</code></h3><br />
Podobnie jak inne klasy String ma zestaw metod, których możemy użyć. Poniżej kilka z nich:</p>
<ul>
<li><code>length</code> - zwraca długość łańcucha znaków
<pre class="lang:default decode:true ">int length = productName.length(); // w naszym przypadku zwraca 8</pre><br />
</li></p>
<li><code>contains</code> - sprawdza czy w łańcuchu znaków znajduje się ten przekazany jako parametr
<pre class="lang:default decode:true">productName.contains(&bdquo;ocaCol&rdquo;); // w naszym przypadku zwraca true<br />
productName.contains(&bdquo;Pepsi&rdquo;); // w naszym przypadku zwraca false</pre><br />
</li></p>
<li><code>endsWith</code> - spradza czy łańcuch kończy się przekazanym argumentem
<pre class="lang:default decode:true">productName.endsWith(&bdquo;ola&rdquo;); // w naszym przypadku zwraca true<br />
productName.endsWith(&bdquo;oca&rdquo;); // w naszym przypadku zwraca false</pre><br />
</li><br />
</ul><br />
Metod jest sporo. Ponownie z pomocą przychodzi IDE. Wystarczy, że napiszesz <code>.</code> (kropkę) po instancji i od razu dostaniesz podpowiedzi z metodami, które możesz wywołać.</p>
<p><a href="http://www.samouczekprogramisty.pl/wp-content/uploads/2015/11/kurs_5_metody_string.png"><img class="aligncenter wp-image-146 size-thumbnail" src="http://www.samouczekprogramisty.pl/wp-content/uploads/2015/11/kurs_5_metody_string-150x150.png" alt="metody klasy String" width="150" height="150" /></a></p>
<h2>JavaDoc</h2><br />
Przypadkiem nie próbuj ich zapamiętać! Owszem parę podstawowych wejdzie Ci w krew po pewnym czasie ale zakuwanie ich z kartką w ręku nie ma najmniejszego sensu. Z pomocą przychodzi dokumentacja. Każda klasa z biblioteki standardowej ma dokładną dokumentację opisującą wszystkie metody, ich argumenty i typy zwracane.</p>
<p>Na przykład dokumentację dla klasy <code>String</code> możesz znaleźć pod tym adresem <a href="http://docs.oracle.com/javase/8/docs/api/java/lang/String.html" target="_blank" rel="noopener">http://docs.oracle.com/javase/8/docs/api/java/lang/String.html</a></p>
<p>Pewnie pamiętasz jak na początku w artykule <a href="http://www.samouczekprogramisty.pl/czym-wlasciwie-jest-programowanie/" target="_blank" rel="noopener">opisującym czym jest programowanie</a> przekonywałem, że angielski to podstawa? :)</p>
<h2>Biblioteka standardowa</h2><br />
String i dużo innych klas są częścią tak zwanej biblioteki standardowej. Jest to nic innego jak zestaw klas dostarczony wraz z językiem dostępny dla programisty. Znajdują się w w niej różne klasy używane na co dzień przez programistów np. java.io.PrintStream, java.lang.String czy java.lang.System, które poznałeś w tym artykule.</p>
<h1>Zadanie</h1><br />
Napisz program, który wyświetli trzy różne zdania opisujące aktualną pogodę. W czwartej linii wypisz sumaryczną długość trzech poprzednich zdań.</p>
<h1>Podsumowanie</h1><br />
Prawda, że nie było tak strasznie? Jeśli podobał Ci się dzisiejszy artykuł proszę polub stronę na facebooku.</p>
<p>Zależy mi na tym, żeby dotrzeć do jak największej liczby osób, które chcą się nauczyć programować, jeśli mógłbyś przekazać im informację o stronie byłbym ogromnie wdzięczny. Do następnego razu!</p>
<p>[FM_form id="3"]</p>
