---
layout: post
title: Choinka
excerpt: "Dzisiaj będzie nietypowo. Nie będzie długiego artykułu a jedynie życzenia
  i zadanie dla Ciebie. Przemycę też trochę informacji o wydajnym łączeniu łańcuchów
  znaków w języku Java.\r\n\r\nNa początku z okazji Bożego Narodzenia życzę
  Ci dużo wytrwałości w dążeniu do wyznaczonego celu. Nie jesteś w stanie nauczyć
  się programować bez swojej ciężkiej i systematycznej pracy więc życzę Ci także zapału,
  nie tego słomianego :)\r\n\r\nMam nadzieję, że jednym z Twoich założeń jest nauczenie
  się programowania. Trzymam kciuki za jego realizację, będę się starał aby Ci w tym
  pomóc na blogu. Mam także nadzieję, że w trakcie Świąt chwila spędzona przed
  komputerem będzie przyjemnym przerywnikiem od świętowania przy stole.\r\n\r\n"
date: '2015-12-25 10:28:50 +0100'
categories:
- Strefa zadaniowa
---
<p>Dzisiaj będzie nietypowo. Nie będzie długiego artykułu a jedynie życzenia i zadanie dla Ciebie. Przemycę też trochę informacji o wydajnym łączeniu łańcuchów znaków w języku Java.</p>
<p>Na początku z okazji Bożego Narodzenia życzę Ci dużo wytrwałości w dążeniu do wyznaczonego celu. Nie jesteś w stanie nauczyć się programować bez swojej ciężkiej i systematycznej pracy więc życzę Ci także zapału, nie tego słomianego :)</p>
<p>Mam nadzieję, że jednym z Twoich założeń jest nauczenie się programowania. Trzymam kciuki za jego realizację, będę się starał aby Ci w tym pomóc na blogu. Mam także nadzieję, że w trakcie Świąt chwila spędzona przed komputerem będzie przyjemnym przerywnikiem od świętowania przy stole.</p>
<p><a id="more"></a><a id="more-193"></a></p>
<h1>Zadanie</h1><br />
Bez zbędnego owijania w bawełnę przechodzimy do zadania dla Ciebie. Zadanie nie jest skomplikowane, pamiętam, że mi podczas nauki programowania zadał je jeden z moich prowadzących na uczelni. Był nim <a href="http://pawel.rogalinski.staff.iiar.pwr.wroc.pl" target="_blank">dr Paweł Rogaliński</a> lub <a href="http://marek.piasecki.staff.iiar.pwr.wroc.pl" target="_blank">dr inż. Marek Piasecki</a>, niestety nie pamiętam dokładnie.</p>
<p>Zadanie polega na wydrukowaniu choinki na ekranie :) Twoim zadaniem jest przyjęcie argumentu od użytkownika którym będzie wysokość choinki. Program powinien wypisać na konsoli choinkę tej wysokości.</p>
<p>Załóżmy, że użytkownik poprosi o choinkę wysokości 5 wówczas na ekranie powinno pokazać się drzewko (ważne jest drukować je czcionką o stałej szerokości co jest domyślnym ustawieniem&nbsp; na konsoli):</p>
<pre class="lang:default highlight:0 decode:true">    *<br />
   ***<br />
  *****<br />
 *******<br />
*********</pre><br />
Do wykonania zadania użyj pętli. Dokładnie opisane są w tym <a href="http://www.samouczekprogramisty.pl/petle-i-nstrukcje-warunkowe-w-jezyku-java/">artykule</a>. Pobieranie danych od użytkownika opisałem w <a href="http://www.samouczekprogramisty.pl/typy-proste-w-jezyku-java/">artykule o typach prostych w języku Java</a>.</p>
<h1>Dodatkowe wskazówki</h1></p>
<h2><code>StringBuilder</code></h2><br />
Łańcuchy znaków można ze sobą łączyć znakiem <code>+</code>:</p>
<pre class="lang:default decode:true ">String example = "some" + " " + "example";</pre><br />
Nie jest to jednak wydajne. Java przy każdym połączeniu tworzy nowy obiekt <code>String</code>. Łączenie łańcuchów znaków można ulepszyć używając do tego klasy <code>StringBuilder</code> jak w przykładzie poniżej.</p>
<pre class="lang:default decode:true ">char treeSymbol = '*';<br />
StringBuilder treeRepresentation = new StringBuilder();<br />
treeRepresentation.append(" ");<br />
treeRepresentation.append(treeSymbol);<br />
treeRepresentation.append(System.lineSeparator());<br />
treeRepresentation.append(treeSymbol);<br />
treeRepresentation.append(treeSymbol);<br />
String christmasTree = treeRepresentation.toString();</pre><br />
Metoda <code>append</code> służy do dołączania poszczególnych części łańcucha znaków. Na końcu wywołanie metody <code>toString</code> zwraca właściwy obiekt <code>String</code>.</p>
<p>Nowa dla Ciebie może taże być metoda <code>System.lineSeparator()</code>. Bez wchodzenia w zbędne szczegóły, metoda po prostu zwraca znak nowej linii.&nbsp;Zmienna <code>christmasTree</code> z przykładu powyżej wygląda następująco.</p>
<pre class="lang:default highlight:0 decode:true "> *<br />
**</pre></p>
<h1>Podsumowanie</h1><br />
Mam nadzieję, że zadanie Ci się podoba :) Jeśli myślisz, że komukolwiek z Twoich znajomych jego rozwiązanie mogłoby także przynieść trochę satysfakcji proszę przekaż mu link do tego wpisu. Gdy będziesz miał problem z rozwiązaniem zadania możesz rzucić okiem na <a href="https://github.com/SamouczekProgramisty/StrefaZadaniowaSamouka/tree/master/02_christmas_tree/src/pl/samouczekprogramisty/szs" target="_blank">przykładowe rozwiązanie</a>, które umieściłem na githubie. Jeśli nie chcesz przegapić żadnego nowego wpisu możesz polubić stronę na <a href="https://facebook.com/SamouczekProgramisty" target="_blank">facebooku</a> :)</p>
<p>Jeszcze raz Wesołych Świąt!</p>
<p>[FM_form id="3"]</p>
