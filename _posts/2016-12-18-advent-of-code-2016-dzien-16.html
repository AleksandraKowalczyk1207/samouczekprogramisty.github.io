---
layout: default
title: Advent of Code 2016 dzień 16
excerpt: "Advent of Code 2016 dzień 16. Wiesz czym są fraktale? Okazuje się, że pewien
  mechanizm do ich generowania wykorzystuje się w Kwaterze Głównej. Dasz radę
  przechytrzyć systemy bezpieczeństwa i wygenerować odpowiednią sumę kontrolną?\r\n\r\n"
date: '2016-12-18 13:23:48 +0100'
categories:
- Strefa zadaniowa
---
<p>Advent of Code 2016 dzień 16. Wiesz czym są fraktale? Okazuje się, że pewien mechanizm do ich generowania wykorzystuje się w Kwaterze Głównej. Dasz radę przechytrzyć systemy bezpieczeństwa i wygenerować odpowiednią sumę kontrolną?</p>
<p><a id="more"></a><a id="more-677"></a></p>
<h1>Wprowadzenie</h1><br />
[idea]Oryginalna strona z zadaniami z <a href="http://adventofcode.com/2016" target="_blank">Advent of Code 2016</a>. Zadanie z artykułu dostępne jest pod adresem <a href="http://adventofcode.com/2016/day/16" target="_blank">http://adventofcode.com/2016/day/16</a>[/idea]</p>
<p>Advent of Code to inicjatywa, w której codziennie publikowane są zadania algorytmiczne dla programistów. Ich rozwiązywanie pomaga rozwijać umiejętności nie tyko początkujących programistów. W tej serii artykułów pokazuję zadanie opublikowane w ramach Advent of Code 2016 wraz z przykładowym rozwiązaniem.</p>
<p>[idea]Jeśli masz ochotę na odrobinę rywalizacji możesz dołączyć do klasyfikacji, którą założyłem na oryginalnej stronie. Aby dołączyć do tej klasyfikacji zaloguj się na <a href="http://adventofcode.com/2016" target="_blank">http://adventofcode.com/2016</a> i dołącz wpisując kod <code>124245-88569bd0</code>.[/idea]</p>
<h1>Dzień 16 zadanie 1</h1><br />
Wczoraj <a href="http://www.samouczekprogramisty.pl/advent-of-code-2016-dzien-15/">wyciągnąłeś kapsułę z ruchomej rzeźby</a>, dzisiaj czeka na Ciebie zupełnie inne zadanie. Wróciłeś do skanowania sieci w Kwaterze Głównej Króliczka Wielkanocnego, niestety tym razem zostawiłeś ślady, które mogą Cię zdradzić. Musisz nadpisać część dysków z danymi, które wyglądają jak losowe żeby zatrzeć ślady i zaktualizować lokalny system bezpieczeństwa sumą kontrolną tych danych.</p>
<p>Aby te wygenerowane dane nie wyglądały podejrzanie muszą spełniać kilka warunków. Czysto losowe dane zostaną wykryte. Aby wygenerować odpowiednią sekwencję danych, które oszukają mechanizmy wykrywania intruzów musisz użyć zmodyfikowanego fraktala "<a href="https://en.wikipedia.org/wiki/Dragon_curve" target="_blank">smoka Heighwaya</a>".</p>
<p>Zacznij od stanu początkowego (wejście do Twojego programu). Następnie, do momentu kiedy nie będziesz miał wystarczającej ilości danych do wypełnienia dysku powtarzaj następujące kroki:</p>
<ul>
<li>Nazwij dane, które masz na tym etapie jako "a",</li>
<li>zrób kopię "a", nazywając ją "b",</li>
<li>odwróć kolejność znaków w "b",</li>
<li>zamień wszystkie <code>0</code> na <code>1</code> i wszystkie <code>1</code> na <code>0</code>,</li>
<li>połącz ze sobą "a" i "b" wstawiając <code>0</code> pomiędzy nimi.</li><br />
</ul><br />
Na przykład, po jednym kroku takiego algorytmu:</p>
<ul>
<li><code>1</code> zamienia się w <code>100</code>,</li>
<li><code>0</code> zamienia się w <code>001</code>,</li>
<li><code>11111</code> zamienia się w <code>11111000000</code>,</li>
<li><code>111100001010</code> zamienia się w <code>1111000010100101011110000</code>.</li><br />
</ul><br />
Powtarzaj te kroki dopóki nie będziesz miał wystarczającej ilości danych żeby wypełnić dysk.</p>
<p>Kiedy już wygenerujesz dane, musisz także policzyć sumę kontrolną dla tych danych. Do liczenia sumy użyj wyłącznie tych danych, które zmieszczą się na dysku, nawet jeśli w ostatnim kroku wygenerowałeś więcej danych.</p>
<p>Suma kontrolna danych jest stworzona na podstawie każdej nie nakładającej się pary znaków w danych. Jeśli oba znaki są takie same (<code>00</code> lub <code>11</code>), kolejny numer sumy kontrolnej to 1. Jeśli znaki są różne (<code>01</code> lub <code>10</code>), następny numer sumy kontrolnej to 0. Ten proces powinien stworzyć nowy łańcuch znaków, który będzie krótszy dokładnie o połowę. Jeśli długość sumy kontrolnej jest parzysta powtórz ten proces tak długo dopóki nie otrzymasz sumy kontrolnej z nieparzystą liczbą znaków.</p>
<p>Na przykład, załóżmy, że chcemy wypełnić dysk danymi o długości 12 znaków. Po wygenerowaniu danych pierwsze 12 znaków to <code>110010110100</code>. Aby wygenerować sumę kontrolną:</p>
<ul>
<li>Weź pod uwagę każdą parę: <code>11</code>, <code>00</code>, <code>10</code>, <code>11</code>, <code>01</code>, <code>00</code>,</li>
<li>pary odpowiednio mają identyczne, identyczne, różne, identyczne, różne i identyczne numery, w wyniku czego uzyskujemy <code>110101</code>,</li>
<li>suma ma długość parzystą więc powtarzamy proces,</li>
<li>pary tym razem to <code>11</code> (identyczne), <code>01</code> (różne) i <code>01</code> (różne),</li>
<li>tym razem suma kontrolna <code>100</code> ma nieparzystą długość co kończy proces.</li><br />
</ul><br />
Więc w naszym przypadku, suma kontrolna dla <code>110010110100</code> to <code>100</code>.</p>
<p>Łącząc te wszystkie kroki ze sobą, załóżmy, że chcesz wypełnić dysk o długości 20 znaków używając danych wejściowych <code>10000</code>:</p>
<ul>
<li>ponieważ <code>10000</code> jest za krótkie, musimy wygenerować więcej danych,</li>
<li>po pierwszej rundzie algorytmu uzyskujemy <code>10000011110</code> (11 znaków), nadal za mało,</li>
<li>po drugiej rundzie algorytmu uzyskujemy <code>10000011110010000111110</code> (23 znaki), wystarczy,</li>
<li>ponieważ potrzebujemy 20 znaków a wygenerowaliśmy 23 pozbywamy się trzech ostatnich uzyskując <code>10000011110010000111</code>,</li>
<li>następnie liczymy sumę kontrolną, po pierwszej rundzie mamy <code>0111110101</code>, suma ma 10 znaków więc kontynuujemy,</li>
<li>po dwóch rundach suma kontrolna to <code>01100</code>, ponieważ długość sumy kontrolnej jest nieparzysta przerywamy algorytm.</li><br />
</ul><br />
W tym przypadku poprawna suma kontrolna to <code>01100</code>.</p>
<p>Zakładając, że dysk, który chcesz wypełnić ma 272 znaki i sekwencja początkowa to <code>10011111011011001</code> jaka jest poprawna suma kontrolna?</p>
<h1>Podsumowanie</h1><br />
Zachęcam do dalszej zabawy z drugim zadaniem, jego treść pokaże się na stronie AoC2016 po rozwiązaniu pierwszego. Takie zadania pomagają w rozwijaniu umiejętności nie tylko początkujących programistów. Jeśli będziesz miał jakikolwiek problem z rozwiązaniem zadania możesz rzucić okiem do <a href="https://github.com/SamouczekProgramisty/StrefaZadaniowaSamouka/tree/master/05_aoc_2016/src/main/java/pl/samouczekprogramisty/szs/aoc2016/day16" target="_blank">przykładowego rozwiązania</a>, jednak zrób to raczej w ostateczności.</p>
<p>Na koniec mam do Ciebie prośbę - podziel się linkiem do artykułu ze znajomymi, może Oni także będą chcieli pomóc Świętemu Mikołajowi ;) ? Jeśli nie chcesz ominąć kolejnych artykułów proszę zapisz się do mojego newslettera i polub stronę na facebooku. Do następnego razu!</p>
<p>[FM_form id="3"]</p>
<p>Zdjęcie dzięki uprzejmości https://www.flickr.com/photos/derekl/sets/72157649148835567</p>
