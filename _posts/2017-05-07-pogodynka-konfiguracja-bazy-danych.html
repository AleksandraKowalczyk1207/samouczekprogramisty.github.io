---
layout: post
status: publish
published: true
title: Pogodynka - konfiguracja bazy danych
author:
  display_name: Marcin Pietraszek
  login: marcin
  email: m.pietraszek@gmail.com
  url: ''
author_login: marcin
author_email: m.pietraszek@gmail.com
excerpt: "Zabawy z Pogodynką ciąg dalszy. Dzisiaj opiszę co udało mi się zrobić w
  niedzielny wieczór w sprawie Pogodynki. Zapraszam do lektury.\r\n\r\n"
wordpress_id: 892
wordpress_url: http://www.samouczekprogramisty.pl/?p=892
date: '2017-05-07 23:19:04 +0200'
date_gmt: '2017-05-07 21:19:04 +0200'
categories:
- DSP2017
- Projekty
- Pogodynka
tags: []
comments: []
---
<p>Zabawy z Pogodynką ciąg dalszy. Dzisiaj opiszę co udało mi się zrobić w niedzielny wieczór w sprawie Pogodynki. Zapraszam do lektury.</p>
<p><a id="more"></a><a id="more-892"></a></p>
<p>Niestety moje plany kontynuacji konfiguracji od początku tygodnia spełzły na niczym. Założyłem, że to co zostało to już &ldquo;pikuś&rdquo; i powinno pójść prosto... O tym, jak strasznie się myliłem przeczytasz poniżej ;).</p>
<p>Na początku chciałbym zastrzec, że nie jestem administratorem, więc jeśli masz jakiekolwiek uwagi mogące poprawić ustawienie środowiska bardzo proszę o informację w komentarzu.</p>
<h1>Baza danych</h1><br />
Jako produkcyjną bazę danych wybrałem <a href="https://www.postgresql.org/" target="_blank" rel="noopener noreferrer">PostgreSQL</a>. W przypadku tej aplikacji silnik bazy danych nie ma większego znaczenia. Nie będzie to &ldquo;hurtownia danych&rdquo; z olbrzymim zbiorem a raczej kilka (jedna?) prostych tabel.</p>
<p>W poprzednim tygodniu znalazłem <a href="https://github.com/puppetlabs/puppetlabs-postgresql" target="_blank" rel="noopener noreferrer">moduł puppeta</a>, który pomaga w konfiguracji instancji postgresql na serwerze. Ujarzmienie tego modułu trochę mi zajęło.</p>
<p>Okazało się, że serwer bazy danych nie mógł poprawnie wystartować ponieważ w na serwerze, nie wszystkie informacje o lokalizacji były dostępne:</p>
<pre class="lang:default highlight:0 decode:true ">root@debian:~# locale<br />
LANG=en_US.UTF-8<br />
LANGUAGE=<br />
LC_CTYPE="en_US.UTF-8"<br />
LC_NUMERIC=pl_PL.UTF-8<br />
LC_TIME=pl_PL.UTF-8<br />
LC_COLLATE="en_US.UTF-8"<br />
LC_MONETARY=pl_PL.UTF-8<br />
LC_MESSAGES="en_US.UTF-8"<br />
LC_PAPER=pl_PL.UTF-8<br />
LC_NAME=pl_PL.UTF-8<br />
LC_ADDRESS=pl_PL.UTF-8<br />
LC_TELEPHONE=pl_PL.UTF-8<br />
LC_MEASUREMENT=pl_PL.UTF-8<br />
LC_IDENTIFICATION=pl_PL.UTF-8<br />
LC_ALL=</pre><br />
Jak widać tutaj używane były dwie lokalizacje <code>en_US.UTF-8</code> i <code>pl_PL.UTF-8</code>. W pliku <code>/etc/locale.gen</code> dostępna byłą tylko jedna z nich. Dodanie obu lokalizacji do tego pliku pozwoliło utworzyć klaster i uruchomić serwer bazy danych. Po zmianie zawartości tego pliku konfiguracyjnego niezbędne jest uruchomienie polecenia <code>locale-gen</code>.</p>
<pre class="lang:default highlight:0 decode:true "># grep -v '#' /etc/locale.gen<br />
pl_PL.UTF-8 UTF-8<br />
en_US.UTF-8 UTF-8</pre></p>
<h1>Firewall</h1><br />
W poprzednim odcinku wspominałem o konfiguracji firewalla, niestety dalej nie udało mi się zrobić poprawnego przekierowania ruchu z portu 80 na port 8080. Muszę jeszcze nad tym popracować. Próbowałem znaleźć odpowiedź na to <a href="http://stackoverflow.com/questions/43828853/forwarding-traffic-from-80-to-8080" target="_blank" rel="noopener noreferrer">pytanie na StackOverflow</a>, niestety z marnym rezultatem :(.</p>
<h1>Przechowywanie haseł</h1><br />
Jednym z mechanizmów dostępnych w Puppecie jest <a href="https://docs.puppet.com/hiera/" target="_blank" rel="noopener noreferrer">hiera</a>. Jest to swego rodzaju hierarchiczna konfiguracja dostępna dla manifestów puppeta. W moim przypadku nie używam hierarchii plików a jedynie jednego pliku <code>passwords.yaml</code>.</p>
<p>Plik ten zawiera wszystkie hasła, które nie powinny być dostępne na gitubie ;). Na przykład zawarte jest tam hasło dla głównego użytkownika bazy danych. Dzięki takiemu podejściu mogę dzielić się z Tobą konfiguracją, zachowując jednocześnie odpowiedni poziom bezpieczeństwa[0. Jak na moją wiedzę z tego zakresu ;)].</p>
<p>Przykładowe użycie w manifeście wygląda następująco</p>
<pre class="lang:default highlight:0 decode:true ">hiera(&lsquo;variable_name&rsquo;)</pre><br />
Wówczas puppet wyszukuje wartości zmiennej variable_name i wstawia ją w odpowiednie miejsce w manifeście. Przykładowe użycie możesz znaleźć w <a href="https://github.com/SamouczekProgramisty/Pogodynka/blob/master/puppet/modules/pogodynka/manifests/database.pp" target="_blank" rel="noopener noreferrer">konfiguracji bazy danych</a>. Same hasła są losowymi ciągami o długości 64 znaków generowanymi przy pomocy komendy pwgen.</p>
<h1>Podsumowanie</h1><br />
Zostało coraz mniej czasu, deadline coraz bliżej a tu końca nie widać ;). Mam nadzieję, że w przyszłym tygodniu uda mi się już rozwiązać definitywnie problemy z konfiguracją. Na dzisiaj to tyle, trzymaj się i do następnego razu! ;)</p>
<p>Zdjęcie dzięki uprzejmości https://www.flickr.com/photos/joseywales/316407208/sizes/o/</p>
