---
title: Trzy lata samouczka
categories:
- Różne
permalink: /trzy-lata-samouczka/
header:
    teaser: /assets/images/2018/10/10_trzy_lata_samouczka.jpeg
    overlay_image: /assets/images/2018/10/10_trzy_lata_samouczka.jpeg
excerpt: >
    Samouczek Programisty ma już trzy lata. Zaczynając prowadzić ten blog nie pomyślałbym, że dojdę z nim tak daleko. W artykule tym dzielę się kilkoma informacjami dotyczącymi historii bloga i planów jego rozwoju.
---

Jak ten czas leci... Nawet się nie obejrzałem a minęły już ponad trzy lata od kiedy prowadzę Samouczka Programisty.

## Zaczęło się na _Engineering seminar_

Opera, firma w której pracuję, organizuje od czasu do czasu spotkania dla całej firmy. Takie spotkania nazywane są _engineering seminar_. Jedno z nich miało miejsce w październiku 2015 roku w Nicei. Pamiętam, jak siedząc na jednym z wykładów postanowiłem, że zacznę prowadzić blog. Blog, który przeznaczony będzie dla początkujących i w przystępny sposób będzie wprowadzał ich w świat programowania.

## Wybór nazwy bloga

Po powrocie do domu zacząłem zastanawiać się nad nazwą bloga. Jej wybór nie był trywialny :). Znalezienie czegoś co jest proste do zapamiętania, unikalne i ma wolną domenę jest nie lada wyzwaniem. Zależało mi na tym, żeby nie łączyć się z konkretną technologią. Więc wszystko co miało jakiś język programowania w nazwie od razu odpadało.

Niestety nie mam zdjęcia kartki z nazwami, które brałem pod uwagę :(. Pamiętam, że na pewno były wśród nich sylabusprogramisty.pl, odzeradodevelopera.pl itp. Finalnie stanęło na samouczekprogramisty.pl i myślę, że był to dobry wybór. Widzę, że Czytelnicy szukają tej nazwy w wyszukiwarkach, więc myślę, że zapadała Wam już w pamięć.

## Zacząłem od Javy

Zacząłem przygotowywać materiały o języku Java. Na wcześniej wspomnianym seminarium zdarzało mi się siedzieć z laptopem na kolanach, tam powstawały pierwsze artykuły.
Pierwsze materiały dotyczyły języka Java, bo to właśnie ten język nadal cieszy się największym zainteresowaniem. Różne rankingi popularności pokazywały ten język jako ten, który cały czas jest na pierwszym miejscu.

Dodatkowo sprawdzając ogłoszenia o pracę w tamtym okresie nadal przeważały te, które związane były właśnie z językiem Java. W ten sposób początki bloga związane były z tym językiem. Nadal większość treści dotyczy właśnie Javy.

## Samouczek w liczbach

### Ostatni miesiąc

Jakby ktoś powiedział mi trzy lata temu, że blog będzie odwiedzany miesięcznie przez ponad 30'000 użytkowników to uśmiechnąłbym się z politowaniem :). **34'136** unikalnych użytkowników. Tylu Samouków odwiedziło Samouczka we wrześniu tego roku. Ci sami Czytelnicy odwiedzili stronę **105'509** razy, spędzając na niej średnio **2 minuty i 21 sekund**. Sumując te czasy wygląda na to, że w zeszłym miesiącu Czytelnicy poświęcili w sumie **172 dni** na czytanie treści na blogu. 172 dni, pełne 24 godziny, bez przerwy.

[Oleśnica](https://en.wikipedia.org/wiki/Ole%C5%9Bnica), w której mieszkam ma około 37'000 mieszkańców. Gdy pomyślę sobie, że prawie każda osoba, którą mijam na ulicy czyta artykuły, które tworzę to od razu pojawia mi się uśmiech na twarzy.

### Trzy lata

Od jego powstania do dzisiaj Samouczka odwiedziło **309'891** Czytelników. Ci sami Czytelnicy wyświetlili różne artykuły na blogu **1'382'171** razy. Te liczby przyprawiają mnie o lekki zawrót głowy ;).

{% include figure image_path="/assets/images/2018/10/10_trzy_lata_samouczka.jpeg" caption="Trzy lata Samouczka Programisty" %}

### Czytelnicy w Samouczkowym Newsletterze

Prawie 1500 Czytelników zdecydowało się podzielić się ze mną swoim adresem e-mail. Sam nie lubię otrzymywać niechcianej poczty. Przytłacza mnie ogrom e-maili, które chcą tylko i wyłącznie coś mi sprzedać. Po pewnym czasie przestaję otwierać takie e-maile. Szybko też wypisuję się z takich list. W przypadku Samouczkowego Newslettera jest inaczej. Czytelnicy newslettera otwierają listy, które do Nich piszę.

Współczynnik otworzonych e-maili na poziomie około 50% nie jest czymś powszechnym. Jeśli jesteś jednym z subskrybentów newslettera jestem Ci ogromnie wdzięczny za zaufanie. 

{% include newsletter-srodek.md %}

## Zaskakujące fakty

### Blog polecany na uczelniach wyższych

Blog polecany jest w materiałach dla studentów na uczelniach wyższych. Od czasu do czasu strony uczelni wyższych zdarzają się w witrynach odsyłających.

Szczerze mówiąc największy banan na twarzy pojawił się gdy dowiedziałem się, że [dr Paweł Rogaliński](http://pawel.rogalinski.staff.iiar.pwr.wroc.pl/). Poleca bloga w swoich materiałach. Najciekawsze w tym wszystkim jest to, że to właśnie na laboratoriach prowadzonych przez dra Rogalińskiego nauczyłem się programować.

### Blog polecany przez pracodawców

Czytelnicy dają mi też znać, że blog polecany jest przez pracodawców w materiałach dla początkujących. Mam tu na myśli firmę [Capgemini](https://www.capgemini.com/pl-pl/). Capgemini poleca Samouczka Programisty w swoich materiałach. To jest na prawdę bardzo miłe, kiedy dostaję informację, że ktoś dostał się do pracy między innymi dzięki artykułom, które publikuję[^praca].

A może jesteś takim właśnie pracodawcą? Proszę daj znać, z chęcią postaram się przygotować materiały dla nowych pracowników w Twojej firmie. Na stronie [o mnie]({{ '/o-mnie' | absolute_url }}) znajdziesz kilka sposobów jak możesz się ze mną skontaktować.

[^praca]: Oczywiście same artykuły nic nie dadzą, to tylko i wyłącznie ciężka praca tej osoby.

### Na równi z Wikipedią?

Mam świadomość, że nie dorastam Wikipedii do pięt, że ten podtytuł to lekka profanacja. Niemniej jednak prawdą jest, że niektóre treści na blogu wyświetlane są w wynikach wyszukiwania wyżej niż materiały z Wikipedii. Przyznam, że jest to dla mnie nie lada wyróżnienie. Jednym z przykładów może być artykuł dotyczący [liczb zmiennoprzecinkowych]({% post_url 2017-11-06-liczby-zmiennoprzecinkowe %}).

{% include figure image_path="/assets/images/2018/10/10_na_rowni_z_wikipedia.jpeg" caption="Samouczek przed Wikipedią" %}

## Najczęściej odwiedzane strony

W życiu nie pomyślałbym, że artykuł dotyczący liczb binarnych będzie tak wysoko na tej liście ;). Pominąłem tutaj sporo artykułów dotyczących Javy. Liczby nie są ważone, mam na myśli to, że pokazują liczbę odwiedzin od czasu publikacji. Siłą rzeczy artykuły, które są na blogu dłużej będą miały więcej odwiedzin, niż te publikowane ostatnio. Poniżej możesz zobaczyć część zestawienia popularnych stron wraz z liczbą odwiedzin:

- [Kurs programowania Java]({{ '/kurs-programowania-java/' | absolute_url }}) - 184'929 odwiedzin,
- [System binarny]({% post_url 2016-02-11-system-dwojkowy %}) - 55'580 odwiedzin,
- [Zestaw ćwiczeń dla początkujących programistów]({% post_url 2016-03-13-zestaw-cwiczen-dla-poczatkujacych-programistow %}) - 31'421 odwiedzin,
- [Testy jednostkowe z JUnit 4]({% post_url 2016-10-29-testy-jednostkowe-z-junit %}) - 31'038 odwiedzin,
- [Kurs aplikacji webowych]({{ '/kurs-aplikacji-webowych/' | absolute_url }}) - 23'200 odwiedzin,
- [Złożoność obliczeniowa]({% post_url 2017-11-13-podstawy-zlozonosci-obliczeniowej %}) - 20'457 odwiedzin,
- [Wstęp do Gradle]({% post_url 2017-01-19-wstep-do-gradle %}) - 16'279 odwiedzin,

Mam nadzieję, że [kurs gita]({{ '/kurs-git/' | absolute_url }}) nad którym pracuję też niedługo znajdzie się w tym zestawieniu ;).

## Co dalej?

Planów jest sporo, poniżej zdradzę Ci część z nich.

Po tym jak ukończę [kurs SQL]({{ '/kurs-sql/' | absolute_url }}) na pewno powstanie osobna seria poświęcona JPA, pewnie skupię się na bibliotece Hibernate.

Duża liczba Czytelników chciałaby przeczytać więcej materiałów związanych z aplikacjami webowymi. Do tej pory w [kursie aplikacji webowych]({{ '/kurs-aplikacji-webowych/' | absolute_url }}) omówiłem podstawy podstawy kilku specyfikacji z parasola JEE. W przyszłości planuję serię materiałów dotyczących Spring'a. Jednak zabieranie się za tę część bez materiałów dotyczących JPA moim zdaniem nie ma sensu.

Planuję z Samouczka zrobić stronę, która pomoże kandydatom lepiej przygotować się do rozmów kwalifikacyjnych. Z tego powodu na pewno pojawią się artykuły dotyczące pytań i odpowiedzi zdarzających się na takich rozmowach.

Bez wątpienia poświęcę trochę czasu na architekturę i wzorce projektowe. Planuję serię artykułów dotyczących wzorców projektowych prezentowanych w książce [GoF](https://www.amazon.com/Design-Patterns-Elements-Reusable-Object-Oriented/dp/0201633612).

W swoim czasie Samouczek przestanie być skupiony wyłącznie na języku Java. Kwestią czasu jest powstanie kursu dotyczącego języka Python.

Zależy mi na tym żeby Czytelnicy, którzy zaczęli swoją przygodę z Samouczkiem znaleźli na nim treści, które będą odpowiednie na dalszych etapach kariery. Dlatego właśnie w przyszłości może powstać seria artykułów dotyczących "rozwiązań chmurowych".

A może w końcu zabiorę się za przygotowanie loga dla Samouczka Programisty? Z grafiką stoję na bakier, jeśli możesz mi w tym pomóc będę wdzięczny ;).

Planów mam sporo, pokazałem Ci część z nich. Wszystko jednak musi poczekać na [kurs gita]({{ '/kurs-git/' | absolute_url }}), który obiecałem już części Czytelników ;).

## Podsumowanie

Wszystko co wspomniałem w tym artykule pokazuje mi, że materiały, które tworzę są dobrej jakości i warte uwagi. Bardzo dziękuję Ci za to, że poświęcasz swój czas na czytanie treści, które tworzę. Jestem Ci ogromnie wdzięczny za polecanie bloga dalej. Ankieta, którą przeprowadzam wśród subskrybentów newslettera pokazuje mi, że coraz więcej Czytelników dowiaduje się o Samouczku od swoich znajomych. To jest na prawdę bardzo miłe. Dziękuję!

Przy okazji proszę Cię o Twoją opinię. Daj znać w komentarzach co sądzisz o planach rozwoju Samouczka. Może pominąłem coś, co Twoim zdaniem jest bardzo ważne?
